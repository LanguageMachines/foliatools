‌189r
ст҃го́ меѳодиꙗ . е҆ппа́ фили-
пьскаго . къ и҆стелїю ѡ҆ прокаженїи ჻
Ѿкѫдѹ , ѡ҇҆ є҆вⸯвѹлїе́ . не ꙗ҆вѣ ли ꙗ҆ко
ѿ пѹти ловѧ . по ѡ҆со́биѫ разѹмѣ-
нїа бжтвеныиⷯ книгъ . заѹ҆тра бо ,
систелиє҆выиⷯ нѣкто въ двери ѹ҆-
дари , и҆ є҆лмаже ѹ҆бо ѿврьзе є҆мꙋ ѿрѡ
моѝ , и҆ повѣдаⷨ ꙵ, ꙗ систелїѫ звати ны к се-
бѣ . и҆ въставъ тѹ а҆бїе пои҆дѡⷯ . и҆ кде
быхѡⷨ близъ двора срѣтъ мѧ , систе-
лїи и҆ ѡ҆бѹꙗ҆въ ре́че . временьнѣ насъ .
ѡ҆шедъ ѡ҆блихова ны книжныиⷯ ра-
зѹмъ . ꙗ҆коже бо и҆ ѡ҆блакъ нашедъ
на солнце , не дасть ꙗ҆сно сл́ънца ви-
дѣти . тако и҆ доброⷷ показанїе ,
кде ѿдалитсѧ . темна бываю дш҃а .
и҆ ѹ҆мъ ѡ҆мраченъ . и҆ ѿрѣхъ є҆мѹ . до́-
брѣ и҆звѣща . и҆ влѣзше въ хлѣви-
нѹ сѣдохомъ . и҆ систелїи . се ѹ҆бо
ѿ и҆стины самоѧ посмотримъ ре́че
книгъ . былиє҆мъ з҄лоє се ѿженемь
‌
189r
прокаженїе . словесы ꙗ҆ко и҆ врачьбами
ѹ҆тѣшаю҆ще врѣдъ . въстани гл҃юще 
спѧи . и҆ въстани ѿ мр҃твыиⷯ . и҆ про-
свѣтить тѧ х҃с . се же ѹ҆бо врѣмѧ
глашенїю твоє҆мѹ ре́че . и҆ди же ѹ҆бо 
сказаѧ . ѡ҆ сꙋщии́мъ в законѣ прока-
женїи . господѹ много подобновати .
заи҆менѹю҆щѫ велѧщꙋ в законѣ . 
независтьноє дарованїе . ѡ҆бьще-
ствовати жажꙋщемѹ, бж҃їа даро-
ванїа . Обаче ѹ҆бо не мни ѿметати
ми хотѧщаа҆го полѹчити сего бл҃го-
дарьства . а҆ще и҆ немощенъ є҆смь и҆
дѣломъ и҆ словесемь . насаждаѧи҆
же ѹ҆бо словеса . въ коє҆гождо на дш҃и
то и҆мать зл҄аѧ и҆змыкати коренїа
ѿ нашиⷯ срцⷣь . и҆ всади всѧ бл҃го́нра-
вїа въ дш҃а наша . є҆гда бо ѹ҆схнеть
копривьноѡ҆бразноє былїе . тогаⷣ
процвитає блг҃онравїа цвѣтъ . є҆-
же ѹ҆бо і҆ х҃с и҆нако бесѣдьствѹѧ . го-
рьшнемѹ сълажає҆ть сѣмени . вели-
‌

190r
ко гл҃аныи҆мъ съставленїе приносити .
ѹ҆малѧє҆ть бо сѧ к нашимъ немощеⷨъ
сходѧ . бжтве́ноє вѣры сѣмѧ сперъ-
ва . є҆да нѣкогда в дш҃евныѧ впадъ
бразды . въ величество възрⷣастеть .
на высость бл҃гочестїа прои҆деть . съ-
мышленїемь ѹ҆мно́мь . и҆ пои҆стинѣ
сицего сажденїа г҃ь ѡ҆ц҃а своє҆го садите-
лѧ наре́четь . весь бо садъ ре́че . є҆гѡⷤ
не всади ѡ҆ц҃ь мои , и҆скоренитсѧ . ра-
зꙋмѣи бо ꙗ҆ко не мно́голичїа дш҃евъ-
наа҆го дѣлѧ . ꙗ҆коже мнѣша нѣцїи
творить слово , н҄о ѡ҆ ѹ҆ченїи правѣе҆-
мь . и҆ ѡ҆ словесѣⷯ бг҃о́честнѣⷯ . ꙗ҆же
садити неви́домѣ створи , въ срⷣциⷯ
нашиⷯ , прилежныи садитель . и҆-
скоренѧа , непѡⷣбⷪноє ѿ нашиⷯ саже-
нїе срⷣць . ре́кше злыѧ помыслы и҆ дѣ-
ла . а҆ще бо не сице вѣрѫєⷨ . послѣⷣници
бѹдемь мно́го безаконномѹ ма-
ркиѡ҆нѹ , и҆номѹ благѹ . паче сѹ-
ща́аго гл҃ющѹ быти б҃а и҆ сего дѣ-
‌
190v
лѧ не мощи приꙗ҆ти мирьскаа҆го
творца дш҃амъ . проповѣдомоє
бл҃гаа҆го житїе . ѡ҆блихованомъ быти
бл҃гаа҆го сажⷣенїа . и҆ ѹ҆бо сиⷯ да небрѣже-
мъ нн҃ѣ . не бо симъ є҆сть словесемъ
врѣмѧ . Небрѣщи пои҆стинѣ бо гла-
голеши . и҆ ѹ҆бо словесномѹ и҆мѣнїю
ѿ б҃а дѣлаю҆щѹсѧ . и҆мѣти лѣпо крѣ-
пкыѧ мѹдрости плоды . по а҆пль-
скомѹ словеси гл҃ющемѹ . бж҃їе є҆смь
дѣлательство . лѣпо бо є намъ .
да же не расплодитсѧ недѹгъ . и҆ ꙗ҆ви
всѣмъ є҆ѵа҆льскыи҆ми цѣлити пѣ-
сньми . и҆ смотрити . є҆гда є кто ли-
хъ бж҃їа бл҃годѣти . є҆да кде корѧ го-
рѣ никны . пакостѹє҆ть . и҆ ѡ҆скве-
рнѧтьсѧ мн́оѕи . ре́че к жидомъ пи-
ша а҆плъ . и҆ законъ же ны ѹ҆чи гл҃ѧ ;
И҆ гл҃а мѡ̀ѷсїю г҃ь и҆ а҆ро́нѹ . и҆ ре́че , чл҃кꙋ
а҆ще бѹдеть на кожи ѡ҆бразъ прока-
женїа . и҆ приде ко а҆ронѹ жрьцѹ . и҆лѝ
къ є҆диномѹ ѿ сн҃о́въ є҆го . и҆ ѹ҆зрить
‌
191r
жрець прокаженїе накажи є҆го . врѣ-
дьноє знаменїе . и҆ли ꙗ҆вѣ да бѹдеть
прокаженїе на кожи плоти є҆го . и҆ по-
малѣ . и҆ види жрець . прокаженїе .
в седмыи дн҃ь . и҆ се ѹ҆бо прокаженїе
пребыває҆ть , противѹ . не премѣ-
нисѧ прокаженїе в кожи . и҆ ѿлѹчить .
и҆ жрець седмь д҃нїи , второє . и҆ се то-
кмо прокаженїе . не прѣменисѧ . и҆
ѡ҆чистить и жрець . назнаменанїе
бо є . и҆ и҆спере́ть си ризы . и҆ помалѣ ;
І в ризѣ а҆ще бѹдеть приꙗ҆тїе прокаже-
нїа . в ризѣ вл́ъненѣ , и҆лѝ лненѣ . и҆-
ли въ всѧкои дѣлнѣи кожи . и бѹ-
де прокаженїе чрьвьно . и҆ли зелено .
таче въ пр́очиихъ мало ре́къ . попрѣ-
тиши нъ ѹ҆бо ѡ систелїе . и҆стовоє
ре́кше законноє само бесѣдовати .
и҆мѣмъ же сѧ ѹ҆бо дх҃о́внѣ разѹмѣ-
ванїа си сказати . да не простѣ н҄ѡ
дх҃о́внѣ разѹмѣє҆мь писанїе за-
ко́нноє . пакы же ѹ҆бо проходѧ въ
‌
191v
словеси прилагає҆ть ; А҆ще же ѹ҆бо 
разлѣє҆тьсѧ по ѿнѧтїи , покано жрь-
цѹ . в ризѣ прокаженїе , и҆ли в кожи .
и҆ли въ синѣ . и҆ли въ ѹ҆тъцѣ прока-
женїе . прѣбыточно є прокаженїе .
нечистъ є и҆ съжьжеть ризѹ , и҆ли си-
нъ . и҆ли ѹ҆токъ , и҆ прочаѧ . се же ҆бо
ѡ҆ прокажени в законѣ сказанїе .
мню бо а҆зъ ꙗ҆ко и҆ покровы нѣкыми .
и҆ с тѣнми пррка . сими трѣбовати
словесы . сице ѹ҆бо хотѧщѹ ны бѹ҃
на и҆стинныи привести свѣтъ .
сего дѣлѧ мню и҆ бл҃женомꙋ павлꙋ
гл҃ати . а҆ще же є и҆ покро́вено єѵа́лїе 
наше . н҄о вⸯ погыбшиихъ є покрове-
но . в нихже б҃ъ вѣка сего ѡ҆слѣпи ра-
зѹмы невѣрныиⷯ . ꙗ҆коже не въси-
ꙗ҆ти в ниⷯ свѣтѹ , є҆ѵа́лїа славы хв҃ы
и҆же є ѡ҆бразъ невидимаа҆го . ꙗ҆вѣ
гл҃ющюмѹ ꙗ҆коже вѣрѹю҆щиимъ
и҆ сп҃саю҆щии҆мъсѧ . наго є є҆ѵа́лїє . 
погыбаю҆щимъ же покровено є . ꙗко
‌
192r
и҆ мѣдѧны и҆звьнѹ ѹ҆тве́ржено ско-
бами . и҆звьнѹ бо разѹмѣваѧ кни-
гы . тощь ѿходить дх҃овнаго разꙋ-
ма . ꙗ҆ко и҆ стѣны тъща каменїемь
създаны видѣвъ . Оу҆даривыи же
рамѧнѣ . и҆ разрⷣавъ же прѣпонѹ
ѹ҆мовенѹю . бж҃їи́мь дх҃о́мь впери-
въсѧ . ꙗ҆ко и҆ птица в лѣтѣ . въ ѹ҆-
тренїи книгъ разѹмъ дои҆де . и҆же
ст҃аѧ ст҃ыⷯ . и҆ дошедъ свѣта великаа
питає҆тсѧ . доброты и҆стинныѧ
мълниꙗ҆ми . ꙗ҆коже бо и҆ дрѣвеса
зимѣ , ѡ҆бнажаю҆тсѧ красоты
плѡ́дьныѧ . веснѣ же пакы листве-
нѣю҆ща свою приє҆млють лѣпотꙋ .
тако мню и҆ пррчьскыимь словесеъⷨ .
простѣ разѹмѣє҆момъ . ꙗ҆ко и҆ сꙋхоъⷨ
мнѣтисѧ не смысеныимъ . с мѹ-
дростїю же разѹмѣє҆момъ . бл҃го-
плодⸯьномь и҆ лиственомь сѧ ви́дѣ-
ти . цѣлоѹ҆мна многоличнаа҆го . и҆-
мѹщемъ цвѣты ; Тѣмже и҆ мы
‌
192v
ѿрекшесѧ простѣ разѹмѣвати .
дх҃овнѣ разѹмѣваи́мъ и҆спытнѣ
книгы ѡ систелїе . Гл҃емъ же ѹ҆бо
хѹ҃ наставлѧю҆щю ны . четырь наъⷨ
ѹ҆бѣгати прркъ ѹ҆стави прокаже-
нїи , различны сѹще . бѣла и҆ желта .
и҆ зелена . и҆ черъвлена . желтѣи҆ же 
ѹ҆бо и҆ бѣлѣи , и҆зъ съдрава тѣла и҆съ-
шедъши , скоро чл҃ка гнои҆ти . зелено-
мѹ же и҆ черъвленомѹ въ ꙗ҆зваⷯ . и҆ли въ
стрѹпѣхъ показавшѹсѧ . все прокꙋ-
ждѧє҆ть тѣло . подобна же си четы-
ремъ дш҃етлѣнныимъ прокаженїєⷨ.
бѣломѹ бо в полы желтомѹ подо-
битисѧ любодѣиствѹ , ѿ любодѣ-
иства . въ кровь жльтѹю примѣ-
нѧю҆щюсѧ пѣнѹ . желтоє҆ же па-
кы къ страхѹ и҆ къ боꙗ҆зни приложи-
ти . ѹ҆же намъ попрати повелѣ г҃ь
гл҃ѧ , не бои҆тесѧ ѹ҆биваю҆щиⷯ тѣ-
ла . а҆ дш҃а не могѹщииⷯ ѹ҆бити . чр́ъ-
вленоє же пакы гнѣвѹ . є҆гоже дѣ-
‌
193r
лѧ възр́ъдѣтисѧ гнѣвливыи҆м .
земъленоє҆ же пакы к зависти . и҆ к пе-
чѧли . ꙗ҆коже со́хнѹти и҆ блѣдость
зеленѹ и҆мѣти ѿ сего . ѿсюдѹ кни-
гы . сестрѹ мѡ̀ѷсїинѹ и҆мѣвшѹю
прокаженїе . є҆гоже дѣлѧ злѣ ре ́бра-
тѹ , си бо всѧ пакостьна сѹть чл҃коⷨ .
ꙗ҆ко и҆ нѣ ѿ коє҆го мѹтнаа҆го и҆сто-
ника . неприꙗ҆знь злыи҆ми чл҃ка поли-
ваю҆ща єство . гл҃еть же ѹ҆бо и҆ прркъ 
блж҃ныи і҆єремїа , не сѣи҆те на терⸯнїи
н҄о ѡ҆брѣзаи҆тесѧ гѹ҃ вашемѹ . и҆ ѿ-
вр́ьзете , неѡ҆брѣзанїє срцⷣь вашиⷯ
страсти рекъ злыѧ ѡ҆брѣжете . да
бескверньство къ б҃ѹ принесемъ . си-
ꙗ҆ же бо мню . и҆ гѹ҃ свои҆мъ ѹ҆ченикѡⷨ
даꙗ҆ти заповѣди бе жьзла и҆ без дⸯво̏-
ю ходити ризѹ . лѣпо бо є блг҃овѣ-
стьствѹю҆щииⷨ . неѹ҆гасаю҆щꙋю и҆-
мѹщемъ радость . и҆ непотрѣбнѣ .
и҆ нова взыває чл҃ка . а҆ злыиⷯ пакы
дѣлесъ ветхаа҆го . Тѣмже да не 
‌
193v
пакы съ ѡ҆нѣми сѧ съвъкѹплѧю҆-
ще . ѡ҆бщьствꙋєⷨ непоⷣбⷪныиⷨ г҃ь . є҆диною
цѣлоѹ҆мираѧ ризою велить трѣ-
бовати . и҆ не велѧ ѹ҆ченикѡⷨ мч́ьте- 
ныиⷯ прїимати помыслъ . и҆ є҆дино-
ю токмо нбною и҆ простою ѡ҆дѣꙗти-
сѧ ризою молить . кожеми же ме-
рътвыми сътворенѹю ѡ҆бꙋщю .
и҆ клѣщащѹю . к пакости дѣю҆щи 
и҆ дш҃и печѧли приложи . не велѧ к то-
мѹ ѡ҆бѫватисѧ житїа се҄го скорь-
бьми . и҆ простѣ ре́щи ѡ҆мъвени є҆ди-
ною гм҃ь . и҆ не постѹпаи҆мъ въ тлю
смрт҃нѹю . тѣмже бѣжимъ сла-
стї и страстолюбныиⷯ . бѣжиимъ
страстьныихъ телеси ѹ҆стремле-
нїи . бѣлоє҆ бо є прокаженїе . бѣ-
жимъ гнѣва и҆ величїа . и҆ клеветы .
черⸯмноє бо є прокаженїе . бѣжимъ
лицемѣрїа . и҆ страⷯ въ врѣмѧ го-
ненїа . желтоє҆ бо є прокаженїе . ѹ҆-
бѣгаиⷨ скорби и҆ зависти . зеленоє
‌
194r
бо є прокаженїе . а҆ще бо сиⷯ и҆ хѹжьⷣе
въселитсѧ въ ѹ҆мъ нашь . и҆стьли-
ть ны и҆ дш҃ю и҆ плоть . а҆ще не скоро
ѿвержемъ є҆го . и҆ покаа́нїемь и҆сцѣ-
лимь . тѣмже не моземъ дати
никакои҆ же ѕ҄лѣ похоти . въгнѣ-
жⷣатисѧ въ ѹ҆мъ нашь . ноꙗ҆ко и҆ дъ-
рѣвнїи жерцѹ показахѹ . тако и҆
мы и҆є҆реѡ҆мъ . множаише бо ны є҆сть
нн҃ѣ блюденїе по хв҃ѹ словеси . гл҃а бо
гд҃ь . слышастеꙗ҆ко ре́чесѧ прѣⷣниⷨ .
не любодѣиствѹи . н҄о а҆зъ гл҃ю ваⷨ .
весь зрѧи на женѹ помышленїа дѣ-
лѧ . се любодѣиствоваю въ срцⷣи сво-
є҆мъ . страстьнаа҆го любодѣи҆ца
наре́че . а҆ не створшаго . се бо дѣло
и҆ плодъ . любодѣиства є҆сть . тѣ-
мже ни мѹчащемѹ помыслъ . бо-
хмо быти гл҃еть чистѹ . н҄о не внемъ-
лющѹ є҆мѹ бо́хмо не плода бо лю-
бодѣиственааго вели истьрзати
н҄о сѣмѧ є҆же є подобно смоквине .
‌
194v
дрѣвле плода и҆сѹшене . ꙗ҆ко и҆ безꙋ-
мныи на брата гнѣвъ . сѣмѧ є ѹ҆бо-
ю . и҆ сего дѣлѧ і҆ѡ҃а҆нъ . брадъви спо-
доби и҆ рѹбѧщи злобьноє коренїе .
прѣжьнїи бо плодъ любодѣиства
сѣчаа҆хѹ . а҆ спѧ сѣмена . бъхмо хо-
тѧ потрѣбити злобь . ꙗ҆ко и҆ про-
каженїе коє . что же ѹ҆бо книгы рѣ-
ша . и҆ ѹ҆зри жрець , ѡ҆бразъ на ко-
жинѣ є҆го . и҆ власи по ѡ҆бразꙋ , прѣмѣ-
нишасѧ бѣли . и҆ ѡ҆бразъ плотьны-
и съмѣренъ . ѿ кожа телесныѧ . ѡ҆-
бразъ прокаженїа є . и҆ прочаѧ , ꙗ҆ко
бо є плоти нашеи краса плодъ . та-
ко и҆ дш҃и цѣло҆мїа . а҆ще же ѹ҆бо прѣ-
мѣнитсѧ на слабость . и҆ помыслъ .
се бо знаменѹє҆ть бѣлоє прокаже-
нїе . смѣрѧтисѧ начнеть . помы-
сли бо ты . ꙗ҆ко ѹ҆тренемѹ члк҃ѹ
не вѣлить сѧ па́вⷷль старѧти но
понавлѧти . ꙗ҆коже бо и҆ въ ѡ҆сиє҆
гл҃е ѡ҆ є҆фрѣмѣ и҆знемогшаѧ . є҆фрѣъⷨ
‌
195r
‌бы прѣии҆нъ . не премѣнѧ себе . щю-
жии поꙗ҆ша силѹ є҆го . и҆ ѡ҆нъ не ѹ҆вѣ-
дѣ . и҆ сѣдины є҆мѹ и҆зидоша и҆ ѡ҆нъ
не разѹмѣ ; Аще же ѹ҆бо поюнѧꙗ-
и҆сѧ старѧє й ѡ҆сѣдѣє злыми стра-
стьми. да приде къ и҆є҆рѣю и҆сповѣ-
данїемъ . да ѿлѹчитсѧ ѡ҆бьщьства .
и҆ слезами да кає҆тсѧ . и҆ по недѣли
и҆ли по двою , посѣтитсѧ , є҆ли сѧ по-
пека . є҆ли сѧ поплака . и҆ сице млсриⷣ-
є҆мь бж҃їимъ на свои пакы придеть
чинъ . Аще ли не поскорⸯби ѡ҆ своєⷨъ
злѣ . и҆ пребыває бес покаꙗ҆нїа . да
ѿлѹчѧє҆тсѧ црк҃ве . весь бо ре́че про-
каженъ . да и҆мать разрⷣаны ризы .
и҆ глава є҆мѹ да бѹде непокровена .
и҆ ѹста си да закрыє҆ть . и҆ да бꙋде
нечистъ . въ всѧ дн҃и донде же на
немъ є прокаженїе . и вънѣ въпл́ъ-
ченїа . да є҆мѹ бꙋде животъ . стра-
столюбїе . злыми знаменѹꙗ риза-
ми . непокровеною҆ же главою ҆тре-
‌
195v
нѧа҆го чл҃ка . сеѧ бо нѹжа лишатисѧ
помощи съгрѣшаю҆щемѹ . недосто-
и҆но бо пребываю҆щемѹ въ грѣсѣхъ .
спс҃еныиⷨ сиⷨ сподобитисѧ таи҆намъ .
и҆ си ѹ҆бо ѡ҆ видимыиⷯ . таи҆ны же и҆ се-
рⸯдечнаѧ наша . порѹчникѹ црк҃ве
ѡ҆ноѧ а҆гг҃лѹ порѹчає . ѹ҆тренѧго
ны чл҃ка съ и҆спытанїемь посѣщати .
тѣмже а҆ще и҆ мъсимъ ѹ҆таꙗ҆тисѧ .
съгрѣшаю҆ще . и҆ входи<мъ в>ъ црк҃вь .
ѡ҆нъ ны ѡ҆бнажає҆ть . ѿ дх҃о́внааго
ѡ҆рꙋжїа . закрыванїе же ѹ҆стомъ . мо-
лчанїе грѣшнаа҆го . грѣшн́омѹ бо ре ́
б҃ъ . въскѹю ты и҆сповѣдає҆ши правъ-
ды моѧ . и҆ прочаѧ . житиє҆ же є҆го внѣ
въплъ́ченїа . ре́кше , внѣ цртва нбна .
кромѣ бо вьсь ре́че , а҆плъ съгрѣшаѧ-
и҆ бо а҆ще мнитсѧ ѹ҆тре , себе прѣль-
щаѧ . кромѣ є внѣ є , ꙗ҆ко и҆справъ-
лѧа ѹ҆тре є . а҆ще и҆ внѣ мнитсѧ сы́и
и҆ ризы и҆мать красны главѹ покрове-
нѹ . и҆ шлѣмъ на главѣ спс҃ен́ыи . и҆ ѹ҆-
‌
196r
ста ѿвр́ьста , на пытанїе книжноє .
и҆ ꙗ҆зыкъ мꙋдро́стїю ѿве́рстъ . тѣ-
мже съблюдемсѧ ѿ всѣⷯ сиⷯ . каꙗ҆ бо
б҃ѹ скорбь ѡ҆ ризаⷯ . и҆ли ѡ҆ синѣ и҆ли
ѡ҆ кл́ъцѣⷯ и҆ли ѡ҆ и҆номъ гл҃ати . се же
ѹ҆бо да съ и҆спытаниєⷨтолкꙋє҆мъ . и҆
ѹ҆тверⸯжьшемѹ ре́кꙋ ѹ҆мъ сподобиⷨ .
ѹ҆тъкѹ же дш҃и и҆ кожи тѣло . ризѣ
же члк҃а всего . къ вълнѣ мѹжа . ко ль-
нꙋ женѹ . и҆ в ризѣ а҆ще бѹде ѡ҆браⷥ
прокаженїа . в ризѣ въльненѣ . и҆ли
в р́изѣ и҆згрѣбнѣ . и҆ помалѣ , и҆ бѹ-
де ѡ҆бразъ зеленѹꙗ̆исѧ . на кожи и҆ли
на ризѣ и҆ли на синѹ . и҆ли на ѹ҆тⸯцѣ .
и҆лѝ на кл́ъцѣⷯ . синъ бо прѣѡ҆браⷥнѣ
крѣпости дш҃е́вныѧ наре́че . съло-
жьнъ бо є живо члк҃ъ , ѿ дш҃а и҆ плоти .
пр́ьвомѹ же грѣховномѹ зачѧти
ѿ внѣшнѧго мечта ѡ҆чима . и҆ слꙋ-
хѡⷨ вхⷣо̏ти . ꙗ҆ко и҆ нѣкоє҆мꙋ прока-
жанїю къ ѹ҆мꙋ припадати кажеть . 
се же ѹ҆бо г҃ь . ѡ҆ невѣрꙋю҆щииⷯ ѡ҆ставъ-
‌
196v
ленїа дѣлѧ грѣховнаа҆го гл҃а , чт҄о
помышлѧє҆те въ срд҃цииⷯ вашиⷯ . се бо
прокаженїе невѣрованїа въ ѹ҆мѣⷯ бѣ-
а҆ше . зачѧ бо ре́че болѣзнь и҆ роди беза-
конїе . прилюбенїе же ѹ҆бо страсті҆и .
ѹ҆токъ мнѣти . тъ́четь бо сѧ растꙋще
и҆зволенїемь страсть . таче что рѣ-
ша книгы . по нѣтѣмъ бо и҆ порочь-
ныиⷯ . а҆ще же не разливає҆тсѧ. поꙗ҆-
вленїи жерч́ьсцѣмъ прокаженїє .
на ризѣ . и҆ли на синѣ и҆ли на кожи .
и҆ли на ѹ҆тъцѣ . прокаженїе є҆дино
є҆сть . и҆ кожа нечиста . и҆ съжьжеть
ризѹ . и҆ли ѹ҆токъ , вⸯ волнохъ . и҆ли
въ всемъ съсѹдѣ ко́жнѣ . и҆ ꙗ҆коⷤ про-
каженїе є҆дино є ѡ҆гнемъ да и҆жде-
жетьсѧ . се же ѹ҆бо ѡ҆ покаю҆щииⷯсѧ
пакы знаменѹє҆ть . и҆ ѡ҆ставльши-
иⷯ бъхмо грѣхы . ризѣ вели и҆жде-
щисѧ ре́кше грѣшномѹ покр́овѹ .
сего бо дѣлѧ и҆нъ же гл҃еть прркъ ;
Иє҆рлмѣ ст҃ыи граде не и҆мать к то-
‌
197r
мѹсквозѣ тѧ прои҆ти , не ѡ҆брѣза-
нъ , и҆ли нечистъ ѷ. ре́кше ꙗ҆ко ѿ дрѣвь-
нѧа прѣльсти . само бо ѡ҆но сло́во
и҆ г҃ь не прѣстає҆ть , ѡ҆брѣзаꙗ҆ ны
цѣлоѹ҆мїи . чт҄о же ѹ҆бо г҃и своиⷨ за-
конѹє҆ши рабѡⷨ рци и҆ намъ . ꙗ҆ко а҆-
ще сътворите волю ѡ҆ц҃а моє҆гѡ́
бѹдете ꙗ҆ко и҆ свѣтилници . жи-
тїа сѹще и҆сполнь вѣчнаа́го . бди-
те же ѹ҆бо да мочни бѹдете съ мно-
ю в пꙋчинꙋ нетлѣнїа внити . тѣⷨ
съблюдаи҆те свѣща своѧ не ѹ҆гасъ-
ны . да въ вѣчныи внидете черⸯто-
жьникъ . и҆ кⷽо мнѣ си рекшꙋ . є҆у҆фи-
мии ре́че пои҆стинѣ ѡ҆ сии . сице ѡ҆ мъ-
нѣ смыслѹѧ . ꙗ҆коⷤ и҆ а҆зъ ѡ҆ вр́ьховъ-
нииⷯ є҆гда послꙋшаю . верхо́вьнѧꙗ҆
же мѣню словеса хв҃а . ѕѣло рауⷣю҆сѧ
ꙗ҆ко ѡ҆живлѧа и҆мь . чтѹю ꙗ҆ко и҆
небными ѡ҆намо пр́остеръ ѡ҆ко .
и҆ ꙗ҆ко забываѧ . и҆ мню сѧ и҆з мира
и҆шедъ . И а҆зъ тѣмже и҆миже лѣ-
‌
197v
по прочемѹ . и҆стъкатисѧ словеси
пакы възвратившесѧ . съвъкꙋпиⷨъ
къ прочимъ . гл҃ахѡⷨ ѹ҆бо . добрѣ ѹ҆-
стремьшесѧ на слово . но́ не доволь-
нѣ є҆го кончахѡⷨ . Помнѣмъ бо ꙗ҆ко
съставленїе гл҃а́хѡмъ . ѿ дш҃а и҆ пло-
ти быти члк҃ѹ . тѣмже и҆ законы
ѹ҆токъ и҆ кожа законою҆щю . ни
по ѹ҆мѫ ни по плоти . ни по помы-
слѹ съгрѣшати . и҆ли не вси ꙗ҆ко
мно́зи ѹ҆момъ прокажени сѹть .
а҆ съдравѹюще ѝ дш҃ею и҆ тѣломъ .
и҆ли пакы ѹ҆момъ съдравѹю҆ще .
а҆ плотїю и҆ дш҃ею болѧще . се бо є҆рети-
чьскыиⷯ не гл҃емъ словесъ ꙗ҆ко по ѹ҆-
мꙋ съгрѣшити и҆сповѣдаю҆ще бо
ѹ҆бо и҆ ѡ҆ни х҃а ѡ҆ правдѣ и҆ ѡ҆ и҆стинѣ
ѡ҆бѣщаваюсѧ . ꙗ҆ко и҆ ѹ҆токъ и҆ ко-
жю хранѧше чистѹ . а҆ ѹ҆мъ и҆мꙋще
прокаженъ кривовѣриє҆мь . и҆ли
бо в само ѡ҆но єство ре́кше ѡ҆ц҃а ѡ҆хꙋ-
лѧю҆ще . и҆ли въ слово є҆го прѣвѣчноє .
‌
198r
и҆ли въ пре́ст҃ыи дх҃ъ . тѣмже въ и҆-
стинѹ є҆ретикѡмъ ре́чемь . злоъⷨ
прокаженїемь болѣти . и҆ а҆зъ рѣⷯ .
ꙗ҆вѣ се̏ є҆сть и҆ дѣтемъ . ꙗ҆ко вси ве-
личѧви и҆ гр́ъдость и҆мѹще высо-
кѹ . си бо смысломъ съдравꙋюще .
и҆ слово право и҆мꙋще тѣло что хра-
нѧть въ ст҃ыни . н҄о болѧть дш҃ею
любовъчальствомь . ꙗ҆ко и҆ съ нб҃се
на братїю глѧдаю҆ще . и҆ прѣзрѣни-
є҆мь тѣм сѧ величѧю҆ще . и҆же разꙋ-
мѣти книгы . и҆ ѹ҆чительскыи пре-
др́ьжати стѡ́лъ . тѣмже и҆ рѹ-
кама преже сърѣтаю҆ть . ѡ҆бидѧ-
ще ѹ҆богꙋ ѹ҆ста подати . тѣмже
по правдѣ лѣпо и҆мѣти прокаже-
нїе . величїе дх҃о́вноє . гл҃еть бо и҆ въ
притчахъ г҃ь . прѣзоривыимъ про-
тивлѧє҆тьсѧ . смѣреныи҆мъ же
дає҆ть блг҃о́дарїе . что ѹ҆бо и҆мать
противитисѧ бѹ҃ . землѧ и҆ прьсть .
и҆ли смѣрити . н҄о смѣрѧи҆мсѧ тѡ́-
‌
198v
чиюстрастьныи҆мъ намъ чл҃кѡⷨ . и҆
с похвалою бѹдемъ ѿ бг҃а . и҆ ѡ҆ сиⷯ ѹ҆бо
сице . н҄о мнози ѹ҆момъ и дш҃ею съ-
дравѹю҆ще . ꙗ҆ко и҆ ѡ҆нѹдѣ , си́немь ,
и҆ ѹ҆тъкомъ . кожею рекше сласть-
ми плотьными нечистѹю҆ть . прѣ-
льщає҆ми мечтеными сими вещьми .
тѣмже лѣпо съблюдатисѧ . да не
въ велицѣи ѡ҆нои погрѧзнемъ бꙋри .
си ѹ҆бо ѡ҆ систелїа наша врачьба . и҆ кде
си рѣхъ въставъ пои҆дохъ . и҆ ѡ҆нъ въста-
въ и҆ и҆мъ мѧ съзади за котѹгѹ . по-
и҆ди ре́че да и҆ а҆зъ ти скажю слово . и҆-
же нѣкогда в лѹкии слы́шаⷯ . жень-
ско блг҃о́нравїе . ꙗ҆ же и҆ книжна бѣ
и҆ цѣлоѹ҆мна . и҆ ѹ҆бо и҆ любомд҃ренѣ .
ѹ҆чаша г҃ьскаѧ . и҆ є҆же ѹ҆бо сл́ышахъ
ѿ неѧ ѡ҆бавѹ прѣⷣ вами . гл҃аша же
ѹ҆бо . любощюжаѧ ѡ҆на . и҆ цѣлоѹ҆-
мъна все же и҆ ѡ҆на зрѧ̏щи разꙋмъ .
ꙗ҆ко лѣпо є дрѣвле всѣⷯ и҆щющемꙋ
и҆стиннаа҆го . не ѡ҆страшатисѧ 
‌
199r
ни возмѹщати противꙋ разꙋмнѣ-
и высости . є҆гда же мѣни паче кто.
въ глѹбинѹ и҆ бѣдьныѧ впаде разꙋ-
мы . ѿчаꙗ҆въ бо сѧ . и҆ а҆кы посрѣдѣ
пѹти ѡ҆бⸯративъ . лѣнивѣи бѹде
не полꙋчивъ разꙋма . и҆ по є҆ѵа́льско-
мѹ словесию в полы дѣло ѡ҆стави́-
въ , сѹновьноє . тѣмже трь́пѣти є 
лѣпо и҆ не сътѹжати . терпѣнїеъⷨ
бо и҆ща книжныѧ доброты ꙗ҆снѣє
ѹ҆зрить . ꙗ҆ко и҆ прркъ и҆лїа по дс҃ѣ
ѡ҆номь . ѡ҆рѧщїимъ горы и҆ каменїє .
по трꙋсѣ и҆ по ѡ҆гни . послѣ же тонъ-
каа҆го . ре́кше тихаа҆го ѡ҆но́го дх҃а ѹ҆-
зр҄ѣ гла . ѿ сиⷯ в си прѣходѧ . донде-
же приде въ и҆стинⸯноє . ѡ҆вр́ьгше
бо мракъ . и҆ ѡ҆сщ҃е́ни дш҃ею . ꙗ҆ко и҆ съ
степене на степень . ѿ разѹма в ра-
зѹмъ въсходимъ . ре́кше а҆кы ѿ го-
рьнѧа҆го дш҃а подобна невѣрию въ
и҆сканїа книжнаѧ . ꙗ҆ко и҆ въ трѹ-
съ вхⷣо̏ти ѿ о҆но́го на ѡ҆гнь . реш́е не на
‌
199v
ѹ҆гасныи҆ ѡ҆гнь любъве . и҆мже по-
спѣшени , на вѧщьшїихъ поспѣше-
нїе постѹпимы . дондеже верха до-
и҆демъ . рекше ѡ҆сщ҃енїе стг҃о дх҃а . и҆ а҆зъ
почюдивъсѧ рѣхъ . се ѹ҆бо ѡ премꙋдра-
ѧ дивѧа҆хъ ти сѧ ѡ҆ цѣлоѹ҆мїи. и ти-
хости . и҆ съпрѧтанїи . се же ѹ҆бо и҆ ѡ҆
мѹдрости . и҆ ѡ҆на ѡ҆скабивъшисѧ ꙗ҆-
ко и҆ нѣции прѣмѹдрїи толци кнн
книжнїи . ѿ сихъ ре́че показаѧ ꙗ҆вѣ
не лѣпо стѹжати си въницаю҆щемꙋ
в писанїа гл҃ѧ . к неи же а҆зъ . и҆сполнь
ѡ҆ сиⷯ слы́шати трѣбѹю . є҆лма же
ѹ҆бо ѡ҆ сиⷯ рѣхѡⷨ . се̏ и҆ ѡ҆ прѣⷣлежащиⷨъ
ви́димь и҆спытьне . и҆ на ризѣ а҆ще
бѹдеть ѡ҆бразъ прокаженїа . на ри-
зѣ сѹкнѧнѣ . и҆ли и҆зⸯгрѣбнѣ . и҆ли
на ѹ҆тьцѣ . и҆ли на синѣ . и҆ли на ль-
нѣ . и҆ли въ всеи кожи и҆ прочѧа. ꙗ҆-
звѹ вълньнѹ . понавлѧє҆маа҆го ꙋ-
тренѧа҆го гл҃е чл҃ка . ꙗ҆ко и҆ ѡ҆вца бо
на заколенїе бо приведесѧ . ꙗ҆ко и҆
‌
200r
ѿ ѡ҆ного плодъ и҆стъкана ризѹ въ-
лньнѹ наре́че . платьнѣнѹю҆ же .
пр́ьстїю створенаа́го члк҃а знаме-
нѹє҆ть . и҆ землѧ бо си и҆деть . разꙋ-
мѣи́ бо ꙗ҆ко подобно симъ . и҆ павѣ-
лъ ре́че въ второмъ коринѳьсцѣⷨ
посланїи . бою҆сѧ є҆да ꙗ҆ко и҆ змиѧ
є҆вⸯгѹ прѣльсти въ проказьствѣ сво-
є҆мъ , и҆ прочаѧ . И҆ пакы сиꙗ҆ же и҆мꙋ-
ще ѡ҆бѣты вѣрнїи . ѡ҆чистимсѧ ѿ
всеѧ нечистоты . пл́оти и҆ дх҃а . сѹ
бо нѣкыѧ є҆реси ꙗ҆же внѣшнѧа҆го
члк҃а не прокажена и҆мѹть . н҄о ѹ҆-
тренѧа҆го тлѣна . ѹ҆момь и҆ разꙋ-
момъ . житїемь ви́димъ мно́гы .
чисты и вѣрою тлѣны . и҆ на ризѣ
а҆ще бѹдеть ѡ҆бразъ прокаженїа на
ризѣ сѹкнѧнѣ . и҆ли и҆згрѣбьне .
и҆ли на синѹ и҆ли на ѹ҆тцѣ . да ѿре-
кѹть ны плотѧнїи и҆ю҆дѣи . како
сѧ свѣршає҆ть си заповѣдь в нихъ .
и҆ли како сѧ съвр́ъшає в ниⷯ . писа-
‌
200v
нїе по простомѹ . ꙗ҆ко же мощи видѣ-
ти сина прокаженїе и҆ли ѹ҆тка и҆ли
кожа . бездѹшныиⷯ вещии . си бо ꙗ҆-
ко и҆ въ словесныиⷯ самовластьныиⷯ
б҃ъ раздѣлѧє҆ть . а҆ще бо по седми
дн҃їи прѣбываю҆щю прокаженїю ка-
знитисѧ вели си́н҄о, и҆ ѹ҆тъкъ , и҆ риза;
ꙗ҆ко не прѣмѣнѧщии҆сѧ ѿ нечисто-
ты . ꙗ҆вѣ же ꙗ҆ко ѡ҆ дш҃евныиⷯ, а҆ не ѡ҆
бездѹшныихъ гл҃еть . се же ѹ҆бо да
не минѹє҆мь . ѿкрывше ѡ҆чьныи по-
кровъ . бж҃їю славѹ ҆зримъ . не и҆-
мѹть бо ничего же праздьна книгы
за́повѣдавъ бо ны о҆ разꙋмнѣмь и҆ пло-
тьнѣмь грѣсѣ . по чинѹ пакы, и҆ ѡ҆ ко-
жи , и҆ ѡ҆ синѣ, гл҃еть . сѹкнѧноє бо, и҆
льнѧноє , ѡ҆дѣнїе , и҆мѹщемꙋ чисто .
ре́кше вѣрѹ и҆ дѣло . ри́за бо є г҃ꙋ це-
рькѡ́вь . ѿ многыиⷯ събрана странъ .
и҆стъка ны . да немощнѣи҆шии мы
ꙗ҆ко и҆ ѹ҆токъ . бошими др́ьжимсѧ .
тѣмже и҆ прркъ гл҃ѧ ꙗ҆ко ѡ҆блечесѧ
‌
201r
ꙗ҆ко и҆ вътварь невѣстьнѹ . съвѹ-
зъ показаѧ хв҃ъ гл҃еть . и҆ любовьноє
є҆диненїе . си́нъ бо наре́четъ , крѣпли
и҆ чинъ цр҃ко́вныи . рекше пископы ,
и҆ ѹ҆чителѧ . ѹ҆токъ же пови́нныѧ
и҆ пасомыѧ люди . кожю же ѡ҆гла-
шеныѧ ꙗ҆коже не ѿвр́ъгше є҆ще ко-
жьныиⷯ ризъ кр҃ще́нїемь . тѣмже и҆
павелъ . съвъкѹпиⷯ вы ре́че є҆диномꙋ
мѹжю дв҃цю чтѹ прѣⷣставити х҃ꙋ .
ꙗ҆ко и҆ в леѵитицѣ гл҃еть , женѹ ѿ
рода своє҆го дв҃цю поиметь . вдови-
ца же и҆ любодѣи҆ца да не поє҆млеть .
н҄о дѣвичю ѿ колѣна своє҆го и҆ проча-
ѧ . аще бо ко́ждо на понавлѧєⷨ себе
въ дн҃ь и҆ въ дн҃ь , прокаже́нїе . ре́къ-
ше любодѣ́иство ѿвр́ьжеⷨ виннаѧ
и҆згнанїю нашемѹ . ѹ҆дѣви́читсѧ
и҆ в пе́рвꙋю добротѹ бж҃їею̆ прѣ-
мѹдростїю прꙶидеть . ꙗ҆ко и҆ зла-
тыми трьснъми ѹ҆краше́нъ . ре ́-
ше любовїю , вѣрою , чистотою .
‌
201v
терпѣнїемь , въє҆динитсѧ къ х҃ѹ
ѡ҆чистив сѧ . тѣмже дв҃цѧ любѧть.
и҆ дв҃цѧ любить . ꙗ҆ко въ пѣниихъ
пѣнїи пише . ѹ҆ныѧ и҆ чтыѧ дхм҃ь
дш҃а то и҆ли не сице є ѡ҆ систелиє .
и҆ а҆зъ ѿрѣⷯ . ѕѣло̀ се є разꙋмно . и҆ ѡ҆на
ре́че . тѣмже ꙗ҆ко и҆сперва гл҃ахѡⷨ .
а҆ще бо всѧ ѹ҆ды ѡ҆чистимъ . риза
бѹдемъ хв҃а . ꙗ҆ко ѡ҆ пррцѣ и҆сайи 
гл҃еть . да възрⷣаує҆тсѧ дш҃а моѧ о҆ г҃и.
ѡ҆блѣче бо мѧ в ризѹ сп҃сенѹю . и҆ про-
чаѧ . Кто же ѹ҆бо си паче ѡ҆чисти-
ти и҆мать . захарїа прркъ гл҃ѧ . и҆ по-
каза ми б҃ъ , і҆с҃а ж҆р҆́ь҆ц҆а великаа҆го .
стоꙗ҆ща прѣⷣ а҆гг҃лѡⷨ гн҃емь . и҆ диꙗ҆-
волъ стоꙗ҆ше ѡ҆ деснѹю противлѧ-
ти є҆мꙋ . и҆ ре́че г҃ь къ диꙗ҆волѹ . да
попрѣтить тебе г҃ь диꙗ҆воле . и҆зъ-
бравыи і҆є҆рлмь . не сели є ꙗ҆ко и҆ гла-
вьнѧ и҆сто́ржена и҆зъ ѡ҆гнѧ . і҆с҃ъ бѣ
ѡ҆блѣченъ в ризы нечисты . и҆ пома-
лѣ . и҆ ре ́къ стоꙗ҆щимъ а҆гг҃лѡⷨ прѣⷣ
‌
202r
лицемъ є҆го . ѿи҆мѣте ѿ него скве́-
рнавыѧ ризы . и҆ помалѣ . и҆ ѡ҆блѣ-
коша и в ризꙋ чтꙋ . разꙋмѣи бо ꙗ҆ко
ризы нечтыѧ чл҃чство є . дрѣвле
вѣрованїа . и҆ сь ветхаа҆го члк҃а ѡ҆бъ-
наживъ чл҃чьство просвѣти а҆кы
слн҃це своє̆ю плотїю . попытаи бо
ты ꙗ҆ко си мытарѧ . б҃ъ свари гл҃ѧ .
почто ти є постелѧ нечиста . ѿ вѵ-
сⸯса бо и҆ порфѵры бѣа҆ше є҆гѵпеть-
скы створена не ѿ мечтеныѧ бж҃їа
мѹдрости . н҄о ѿ є҆гѵпетьскыѧ .
ꙗ҆ко богатыи ѡ҆нъ ѡ҆блачаⷶѝсѧ въ
багрѧницю . негоденъ бы бѹ҃ . тѣⷨ
бо є негоденъ . и҆мже сими врѣме-
нными красѹє҆тсѧ . а҆ не дх҃о́вны-
ми , и҆ свѣтлыми дѣлесы . ꙗ҆ко и҆ ла-
зорь ѡнъ не брежааше ѡ҆ внѣшнїиⷯ .
н҄о ѡ҆ дш҃евныиⷯ не прїлежаа҆ше па́че .
тѣмже в пазѹсѣ а҆врамли почи-
ваа҆ше . ѡ҆брѧщемъ же ѹ҆бо и҆ѡва
болѣзньми , и҆ мꙋченїи просла́влена .
‌
202v
тѣмже бо и҆ ѡ҆нъ фарисѣи не съвр́ъши-
въ ѿиде млт҃вы . на такого же бо сѧ въ-
звышаше члк҃а . лѣпо бо бѣ нравъ нѣ-
кыи по ѹ҆ченїю хв҃ѹ и҆мѣти . не ꙗ҆ро-
стьномѹ ни величавомѹ . ѡ҆брѣта-
є҆мъ бо мно́гыжды сицевыѧ пита-
ниє҆мь живѹща , и҆ в ризаⷯ то́нкаⷯ ѡ҆дѣ-
ю҆щасѧ . тѣмже и҆ х҃ъ богатыиⷯ гл҃ѧ
ре́че . ѹ҆добь є ю̆же сквозѣ и҆голнїи
прои҆ти ѹ҆ши , и҆ли богатѹ въ цртво
небесноє внити . лѣпо бо паче чюжа́а
и҆ нищаѧ чисти , и҆миже сѧ нарече х҃с .
въ ѡ҆нѣⷯ же мѣсто къ много злать-
ныиⷨ прѣходѧ , и҆ тыⷯ паче чтѹ . ѡ҆ви
бо санъ дѣлѧ . ѡ҆виⷤ и҆нѣⷯ нѣкыиⷯ рⷣа̏ винъ
сеꙶ творѧть . ѿсюдѹ не милосерди
быхомъ . затворѧю҆ще братїи на-
шеи млть . ѿсюдѹ сѧ стыдимъ ни-
щеты съжильницї . пррчьскыѧ . цѣ-
лоѹ҆миѧ творца . ѹ, го́ре . чимь
преи҆мамъ и҆нѣⷯ члк҃ъ . повелѣни и҆-
мѣти правдѹ паче гра́ммоти , и҆
‌
203r
фарисѣи . по повелѣнїи ѡ҆ врѣмень-
ныиⷯ . небрѣжении ѹ҆чити сими . а҆ще
и҆ ѡ҆кеа҆нъ срѣбромь потече , и҆ всѧ зе-
млѧ златомъ . не насыщає҆мсѧ . кто
на нн҄ѣ брата своє҆го и҆стиною люби .
кто ли не помыслѧѝ зл҄а ближицѣ .
кто ли не завидѧѝ дрꙋгѹ . кде бо
є҆пкпи , прикѹпомь глождють .
тѹ҆ и҆ ѹ҆токъ нашь ѡ҆прокажене . кде
бѣльци . т҄ꙋ и҆ ѹ҆токъ . си́ꙗ бо и҆ дх҃ъ
ст҃ыи ѡ҆хѹлѧє҆ть . се̏бе болии҆ ре́четь
лѣпо пасти пастѹхомъ . а҆ не ли ѡ҆-
вець . се бо млѣко и҆зидає҆те . и҆ во-
лною сѧ ѡ҆дѣває҆те . и҆ помалѣ .
и҆ разⸯгнасте ми ѡ҆вца . и҆ быша вь ꙗ҆-
дь всѣмъ звѣремь . и҆ г҃ь пакы бо-
гатьство къ тернїю приложи . г҃ь
молившюмꙋ каѧ заповѣдь боль-
ши . и҆мѣнїа разⷣаꙗ҆ти повелѣ . а҆по-
столъ богатьство прꙋгло наричеть
смр҃тноє . г҃ь гл҃а любите врагы сво-
ѧ . а҆ мы и҆ дрꙋгомъ враждꙋє҆мъ .
‌
203v
благаго бо є . не є҆же любѧщаѧ лю-
бити . н҄о враждѹщаѧ паче прилю-
блѧти . г҃ь ре́че всемѹ просѧщемꙋ да-
жь . а҆ мы свою братїю видѧще нагꙋ .
ни҆ помыслимъ на то . лѣпо бо наⷨ всѣⷨ
прѣзрѣти вр́ѣменнаѧ . паче же є҆пи-
скопомъ . чт҄о бо ѹ҆спѣ злато и҆ли
срѣбро . и҆лѝ бисеръ . є҆гда бо могоша
глады въспѧтити . и҆ли чадъ смр҃ти
стави́ти . и҆но́ бо се ничто же н҄о прѣ-
лесть . ѡ҆ себе бо не полезно . не могы-
и бо приложити к себе никт҄о же ни є҆-
диного власа . въсѹє ѡ҆ ѡ҆нѣⷯ поⷣви-
жетсѧ . а҆ще же ѹ҆бо и҆ птица , не сѣ-
ю҆ща ни жнѹща сытѧтсѧ . и҆ цвѣ-
тѹ . не ткѹщю и҆мъ ѡ҆дежа ни-
комѹ же . ѡ҆баче бѹ҃ хотѧщю тако-
ва ражаю҆тьсѧ . колико паче мы . вѣ-
сть бо нбныи ѡ҆ц҃ь ꙗ҆ко трѣбѹємъ
всѣⷯ сиⷯ . и҆ соломонъ боⷫ ⷬ ⷷмѹдрѣи , и҆бо-
гатѣи бывъ всѣⷯ цр҃е́и . многыимъ 
питанїемь съгрѣши . тѣмже ѹ҆бⷣѹ̏-
‌
204r
мъсѧ . и҆ да не ѡ҆тѧжьцаю҆ть ны срцⷣа .
ѹ҆питанїемь и҆ пиꙗ҆ньствомъ . нн҄ѣ
бо пиꙗ҆ни є҆смы . скорбьми мирьскы-
ми . и҆ злобою҆ всею и҆сⷥъше любы бохмо .
тѣмже пытає҆мъ . ре́внꙋємъ . ѡ҆хꙋ-
лѧє҆мъ паче некрщ҃еныиⷯ . всѧ си и҆маⷨъ
злонравїа . нн҄ѣ бо на дѣлѧ ст҃ыи дꙋ-
хъ гл҃е михеє҆мь прркѡⷨ . ѡ҆ горе дш҃е гл҃а-
вⸯшꙋ ꙗ҆ко ѡ҆скꙋдњѣ въздержаи҆сѧ ѿ
землѧ . и҆справлѧю҆щааго въ чл҃цѣⷯ
нѣсть . вси въ кр́ови котораю҆тьсѧ 
кожⷣо брата своє҆го печѧлить . вси
на зло готовѧ рꙋцѣ . и҆ прочаѧ ; 
Нн҄ѣ сѧ сеꙶ събⷧыⷪ, б҃ъ бы намъ на́ше чрѣ-
во , ѡ҆ немь же сѧ є҆диноⷨ поспѣшаеъⷨ .
на землю поклоньшесѧ ꙗ҆ко и҆ скотъ .
ни можемъ възрѣти на всѧческыиⷯ
ѡ҆ц҃а и҆ творца . пои҆стинѣ ѹ҆бо бѣ-
дно нн҄ѣ ѡ҆брѣсти ѡ҆бразившаго-
сѧ бж҃їемь сн҃мь . терпѣнїемь и҆ смѣ-
ренїемь . и҆ любовїю , и҆ прочиими .
и҆ и҆шⷥествїа ѿ сего мира пожаждѧ кто.  
‌
204v
съ кротостїю поѹ҆чаѧ и҆ ѡ҆бличаѧ .
видимъ на земли тѣломь . ѹ҆мъмь
же на нб҃си сы . и҆ питаꙗ҆сѧ ст҃ыми ра-
зѹмы . сицемѹ бо є лѣпо быти и҆сти-
нномѹ пастѹхꙋ . и҆ ѹ҆чителю . чтѡ҆
бо зриши на сѹкъ сѹщїи въ братни
ти ѡ҆цѣ . а҆ въ твоємъ ѡ҆чеси сѹщаѧ
бр́ъвнⷶ не разѹмѣє҆ши . пр́ьвоє҆ бо є лѣ-
по себе направити . и҆ потомъ своє҆го
ближикѹ . каꙗ҆ бо є польза въ гл҃ѣ є҆гаⷣ
дѣлесъ не бѹдеть . врачю бо ре́че и҆зъ-
врачюи҆сѧ самъ . ꙗ҆коже хощеть .
да ѡ҆бличає҆мь . и҆но же ре́че . а҆ще съ-
грѣшить братъ ти попрѣти є҆мꙋ .
Каю҆щаа҆госѧ прии҆мати велить .
и҆ брата и҆мѣти . н҄о ѡ҆бличаю҆ще-
мѹ лѣпо є всюдꙋ бес порока быти .
тѣмже попытавъсѧ члч҃е дрѣвле .
и҆ разѹмѣвъ ѡ҆ свои҆хъ . на ѡ҆бличе-
нїе и҆нѣⷯ прихѡди ჻ -·- 
